<BEGIN_cmjulnor-m34>

<P_48>

{ED:VII}

Alle this blyssede techynge of oure lorde god was schewyd to me in thre
partyes , that is be bodylye syght , and be worde formede in myne
vndyrstandynge , & be gastelye syght . CMJULNOR-M34,48.4

Botte the gastelye syght I maye nought ne can nought schewe it vnto
+gowe als oponlye & als fullye as I wolde . CMJULNOR-M34,48.5

Botte I truste in oure lorde god allemyghtty that he schalle , of his
goodnes and for +goure love , make +gowe to take it mare gastelye and
mare swetly than I can or maye telle it +gowe , CMJULNOR-M34,48.6

and so motte it be , CMJULNOR-M34,48.7

for we are alle one in loove . CMJULNOR-M34,48.8

And in alle this I was mekylle styrrede in charyte to myne evyncrystene
that thaye myght alle see and knawe +te same that I sawe ,
CMJULNOR-M34,48.9

for I walde that it ware comforthe to thame <P_49> alle as it es to me .
CMJULNOR-M34,49.10

For this syght was schewyd in generalle & nathynge in specyalle .
CMJULNOR-M34,49.11

Of alle that $I sawe , this was the maste comforthe to me : that oure
lorde es so hamlye & so curtayse . CMJULNOR-M34,49.12

And this maste $fillyd me with lykynge & syekernes in saule .
CMJULNOR-M34,49.13

Than sayde I to the folke that were with me , " Itt es todaye domesdaye
with me " , CMJULNOR-M34,49.14

& this I sayde for I wenede to hafe dyed . CMJULNOR-M34,49.15

For that daye that man or woman dyes ys he demyd as he schalle be
withowtyn eende . CMJULNOR-M34,49.16

This I sayde for y walde thaye lovyd god mare , & sette the lesse pryse
be the vanite of the worlde , for to make thame to hafe mynde that this
lyfe es schorte , as thaye myght se in ensampille be me .
CMJULNOR-M34,49.17

For in alle +tis tyme I wenede to hafe dyed . CMJULNOR-M34,49.18

{ED:VIII}

And aftyr this I sawe with bodely syght the face of the crucifixe that
hange before me , in whilke I behelde contynuely a party of his passyon
: despite , spittynge in , sowlynge of his bodye , & buffetynge in his
blysfulle face ; & manye langoures and paynes ma than I can telle , and
ofte chaungynge of coloure , and alle his blyssede face atyme closede in
dry blode . CMJULNOR-M34,49.20

This I sawe bodylye & hevelye & derkelye , CMJULNOR-M34,49.21

and I desyred mare bodelye lyght to hafe sene more clerelye .
CMJULNOR-M34,49.22

And I was aunswerde in my resone that +gyf god walde schewe me mare he
schulde , botte me nedyd na lyght botte hym . CMJULNOR-M34,49.23

And aftyr this I sawe god in a poynte , that es in myne vndyrstandynge ,
by whilke syght I sawe that he es in alle thynge . CMJULNOR-M34,49.24

I behelde with vysemente , wittande and knawande in that syght that he
dose alle that es done . CMJULNOR-M34,49.25

I merveylede in this syght with a softe drede & thought , " Whate es
synne ? " CMJULNOR-M34,49.26

For I sawe trulye that god dothe alle thynge , be itt nevere so litille
; CMJULNOR-M34,49.27

nor nathynge es done be happe ne be eventure , botte the endeles forluke
of the wysdome of god . Wharefore me behovede nedes grawnte that alle
thynge that es done es wele done , CMJULNOR-M34,49.28

and I was <P_50> sekyr that god dose na synne . CMJULNOR-M34,50.29

<em> +Terfore it semed to me +tat synne is nou+gt , CMJULNOR-M34,50.30

for in alle thys synne <$$em> was nou+gt schewyd me .
CMJULNOR-M34,50.31

And y walde no lengyr mervelle of this , CMJULNOR-M34,50.32

botte behalde oure lorde whate he wolde schewe me . CMJULNOR-M34,50.33

& in anothyr tyme god schewyd me whate syne es nakydlye be the selfe as
y schalle telle $aftyrwarde . CMJULNOR-M34,50.34

And aftyr this I sawe behaldande the bodye plentevouslye bledande , hate
& freschlye and lyfelye , ry+gt as I sawe before in the heede .
CMJULNOR-M34,50.35

And this was schewyd me in the semes of scowrgynge , CMJULNOR-M34,50.36

and this ranne so plenteuouslye to my syght that me thought +gyf itt
hadde bene so in kynde for +tat tyme , itt schulde hafe made the bedde
alle on blode & hafe passede on abowte . CMJULNOR-M34,50.37

God has made waterse plenteuouse in erthe to oure servyce and to owre
bodylye eese , for tendyr love that he has to vs ; CMJULNOR-M34,50.38

botte +git lykes hym bettyr that we take fullye his blessede blode to
wasche vs with of synne , CMJULNOR-M34,50.39

for thare ys no lykoure that es made that hym lykes so welle to gyffe vs
, CMJULNOR-M34,50.40

for it is so plenteuouse and of oure kynde . CMJULNOR-M34,50.41

And aftyr this , $or god schewyd me any $wordes , he suffyrde me to
behalde langere and alle that I hadde seene & alle that was thereyn .
CMJULNOR-M34,50.42

And than was withowtyn voyce & withowte openynge of lyppes formede in my
sawlle this worde , CMJULNOR-M34,50.43

" Herewith ys the feende ouercomyn " . CMJULNOR-M34,50.44

This worde sayde oure lorde $menande his passyon , as he schewyd me
before . CMJULNOR-M34,50.45

In this oure lorde brought vnto my mynde & schewyd me a perte of the
fendys malyce & fully his vnmyght , CMJULNOR-M34,50.46

and for that he schewyd me that the passyon of hym is ouercomynge of the
fende . CMJULNOR-M34,50.47

God schewyd me that he hase nowe the same malyce that he had before the
incarnacyon , CMJULNOR-M34,50.48

and als sare he travayles & als contynuelye he sees that alle chosene
saules eschapes hym worschipfullye , CMJULNOR-M34,50.49

<P_51>

and that es alle his sorowe . CMJULNOR-M34,51.51

For alle that god suffers hym do turnes $thame to ioye & hym to payne &
to schame , CMJULNOR-M34,51.52

and he has als mekylle sorowe when god gyffes hym leve to wyrke as when
he werkys nought , CMJULNOR-M34,51.53

and that es for he maye nevere do als ille as he wolde ,
CMJULNOR-M34,51.54

for his myght es alle lokene in goddys hande . CMJULNOR-M34,51.55

Also I sawe oure lorde scorne his malyce and nought hym ,
CMJULNOR-M34,51.56

and he wille that we do the same . CMJULNOR-M34,51.57

For this syght I lugh+g myghttelye , CMJULNOR-M34,51.58

and that made tham to laugh+g that were abowte me , CMJULNOR-M34,51.59

and thare laughynge was lykynge to me . CMJULNOR-M34,51.60

I thought y wolde myne evyncristene hadde sene as I sawe ;
CMJULNOR-M34,51.61

than schulde thaye alle hafe laughyn with me . CMJULNOR-M34,51.62

Botte I sawe nou+gt cryste laugh+g . CMJULNOR-M34,51.63

Neuerthelesse hym lykes that we laugh+g in comfortynge of vs , & er
ioyande in god , CMJULNOR-M34,51.64

for the feende ys ouercomyn . CMJULNOR-M34,51.65

& aftyr this I felle into a saddehete CMJULNOR-M34,51.66

& sayde , " I see thre thynges : game , scorne , and arneste .
CMJULNOR-M34,51.67

I see game that the feende ys ouercomen , CMJULNOR-M34,51.68

and I see scorne that god scornes hym and he schalle be scornede ,
CMJULNOR-M34,51.69

and I see arneste that he es ouercomen be the passion of oure lorde
Ihesu cryste & be his dede that was done ful erneste & with sadde
travayle " . CMJULNOR-M34,51.70

Aftyr this oure lorde sayde , " I thanke the of thy servyce & of thy
trauayle , & namly in +ti +gough " . CMJULNOR-M34,51.71

{ED:IX}

God schewyd me thre degrees of blysse that ylke saule schalle hafe in
hevene that wilfullye hase servyd god in any degree heere in erthe .
CMJULNOR-M34,51.73

The fyrste is the wyrschipfulle thankkynge of owre lorde god that he
schalle resayfe when he es delyuerede fro payne . CMJULNOR-M34,51.74

This thanke is so hy+ge and so wyrschipfulle that hym thynke it fylles
hym +tow+g +tare ware no mare blys : CMJULNOR-M34,51.75

for me thought that alle the payne & travayle that myght be suffyrde of
alle lyffande men myght nought $hafe deservede the thanke that a man
schalle hafe that wylfullye has servydde <P_52> god .
CMJULNOR-M34,52.76

For the seconde , that alle the blyssede creatures +tat er in hevene
schalle see that worschipfulle thankynge of oure lorde god , & he makys
his servyce to alle that er in heuen knawen . CMJULNOR-M34,52.77

And for the thyrde , that als new ande als lykande as it es resayvede
that tyme , ryght so schalle itt laste withowten ende :
CMJULNOR-M34,52.78

I sawe that goodelye and swetlye was this sayde & schewyd to me , that
+te age of euerylk $man schalle be knawen in heuen and rewardyd for his
wilfulle seruyce and for his tyme , and namelye the age of thame +tat
wilfullye and frelye offers thare +gought vnto god es passande rewardede
& wondyrlye thankkyd . CMJULNOR-M34,52.79

And aftyr this oure lorde schewyd me a souerayne gastelye lykkynge in my
sawlle . CMJULNOR-M34,52.80

In this lykynge I was fulfillyd of euerlastande sekernesse , myghtlye
festnede withowtyn any drede . CMJULNOR-M34,52.81

This felynge was so gladde to me and so goodly that <em> I was <$$em> in
peez , in ese , and in ryste , so that +tere was nothynge in erthe that
schulde hafe grevyd me . CMJULNOR-M34,52.82

This lastyd botte a while , CMJULNOR-M34,52.83

and I was turnede & lefte to myselfe in hevynes and werynesse of myselfe
and yrkesumnesse of my lyfe , that vnnethes I cowthe hafe pacyence to
lyeve . CMJULNOR-M34,52.84

Thare was none ese ne na comforthe to my felynge botte hope , faythe ,
and charyte , CMJULNOR-M34,52.85

and this y hadde in trowthe botte fulle lytille in felynge .
CMJULNOR-M34,52.86

And anone aftyr , god gafe me agayne the comforth and the reste in saule
, likynge and syekyrnesse so blysfulle & so myghtty +tat no drede , no
sorowe , no payne bodylye no gastelye that myght be sufferde schulde
have dissesede me . CMJULNOR-M34,52.87

And than the payne schewyd agayne to my felynge , and than the ioye and
the lykynge , & than the tane & nowe the tothere dyverse tymes I suppose
abowte twentye sythes . CMJULNOR-M34,52.88

And in the tyme of ioye I myght hafe sayde with Paule , Nathynge schalle
departe me fro the charyte of cryste . CMJULNOR-M34,52.89

And in payne y myght hafe sayde with saynte Petyr , Lorde save me ,
CMJULNOR-M34,52.90

I perysche . CMJULNOR-M34,52.91

+Tis vision was schewyd me to lere me atte my vndyrstandynge <P_53> +tat
it es nedefulle to ylke man to feele on this wyse : sumtyme to be in
comforthe & sumtyme to fayle & be lefte to hymselfe .
CMJULNOR-M34,53.92

God wille that we knowe that he kepes vs euerelyke syekyr in wele and in
woo , & als mykille loves vs in woo as in weele . CMJULNOR-M34,53.93

& sumtyme , for the profytte of his saule , a man es lefte to hymselfe
CMJULNOR-M34,53.94

& to_whethere synne es nought the cause . CMJULNOR-M34,53.95

For in this tyme I synnede nought wherefore I schulde be lefte to
myselfe , CMJULNOR-M34,53.96

ne also I deseruede nou+gt to hafe this blysfulle felynge .
CMJULNOR-M34,53.97

Botte frelye god gyffez wele when hym lykes , CMJULNOR-M34,53.98

and suffers $vs in wa sumtyme . CMJULNOR-M34,53.99

And bothe es of love : CMJULNOR-M34,53.100

for it is god ys wille that we halde vs in comforthe with alle oure
myght , CMJULNOR-M34,53.101

for blys es lastande withowtyn ende CMJULNOR-M34,53.102

and payn es passande CMJULNOR-M34,53.103

& schalle be brought to nought . CMJULNOR-M34,53.104

Therefore it es nought goddys wille that we folowe the felynges of payne
in sorowynge and in mournynge for $thaim , botte sodaynlye passe on &
halde vs in endelesse lykynge that es god allemyghtty oure lovere &
kepare . CMJULNOR-M34,53.105

{ED:X}

Aftyr this cryste schewyd me a partye of his passyone nere his dyinge .
CMJULNOR-M34,53.107

I sawe that swete faace as yt ware drye and bludyelesse with pale dyinge
, sithen mare $dede pale langourande ; CMJULNOR-M34,53.108

and than turnede more dede to the blewe , & sithene mare blewe as the
flesche turnede mare deepe dede . CMJULNOR-M34,53.109

For alle the paynes that cryste sufferde in his bodye schewyd to me in
the blyssede faace als farfurthe as I sawe it , and namelye in the
lyppes . CMJULNOR-M34,53.110

Thare I sawe this foure colourse , thaye that I sawe beforehande ,
freschlye & $ruddy , lyflye & lykande to my syght . CMJULNOR-M34,53.111

This was a hevy chaunge to see this deepe dyinge , CMJULNOR-M34,53.112

and also the nese $claungede and dryed to my sight .
CMJULNOR-M34,53.113

This lange pynnynge semede to me as he hadde bene a seuen_nyght dede ,
allewaye sufferande payne . CMJULNOR-M34,53.114

& me thought the dryinge of crystes flesche was the maste payne of his
passion , and the laste . CMJULNOR-M34,53.115

And in this dryhede was brou+gt to my mynde this worde that cryste
<P_54> sayde , CMJULNOR-M34,54.116

" I thryste " . CMJULNOR-M34,54.117

For I sawe in criste a doubille thyrste , ane bodylye , ane othere
gastelye . CMJULNOR-M34,54.118

This worde was schewyd to me for the bodylye thirste ,
CMJULNOR-M34,54.119

and for the gastelye thyrste was schewyd to me als I schalle saye
eftyrwarde . CMJULNOR-M34,54.120

And I vndyrstode of bodelye thyrste that the bodye hadde of faylynge of
moystere , CMJULNOR-M34,54.121

for the blessede flesche & banes ware lefte allane withowtyn blode &
moystere . CMJULNOR-M34,54.122

The blyssyd bodye dryede alle ane lange tyme with wryngynge of the
nayles and paysynge of the $hede and weyght of the bodye , with blawynge
of wynde fra withoutyn that dryed mare and pyned hym with calde mare
than myn herte can thynke , & alle othere paynes . CMJULNOR-M34,54.123

Swilke paynes I sawe that alle es to litelle +tat y can telle or saye ,
CMJULNOR-M34,54.124

for itt maye nou+gt be tolde . CMJULNOR-M34,54.125

Botte ylke saule aftere the sayinge of saynte Pawle schulde feele in hym
+tat in criste Ihesu . CMJULNOR-M34,54.126

This schewynge of criste paynes fillyd me fulle of paynes ,
CMJULNOR-M34,54.127

for I wate weele he suffrede nou+gt botte ane+g , botte as he walde
schewe yt me and fylle me with mynde as I hadde desyrede before .
CMJULNOR-M34,54.128

My modere that stode emangys othere and behelde me lyftyd vppe hir hande
before me face to lokke myn eyen , CMJULNOR-M34,54.129

for sche wenyd I had bene dede or els I hadde dyede .
CMJULNOR-M34,54.130

And this encresyd mekille my sorowe , CMJULNOR-M34,54.131

for nou+gtwithstandynge alle my paynes , I wolde nou+gt hafe been lettyd
for loove that I hadde in hym . CMJULNOR-M34,54.132

And to_whethere in alle this tyme of crystes presence I felyd no payne
botte for cristes paynes , +tan thou+gt me I knewe <em> ful lytylle
<$$em> whate payne it was that I askyd . CMJULNOR-M34,54.133

For me thought that my paynes passede any bodylye dede ;
CMJULNOR-M34,54.134

I thou+gt , " Es any payne in helle lyke this payne ? "
CMJULNOR-M34,54.135

And I was aunswerde in my resone that dyspayre ys mare for that es
gastelye payne . CMJULNOR-M34,54.136

Bot bodilye payne es nane mare than this : CMJULNOR-M34,54.137

howe myght my payne <em> be more <$$em> than to see hym that es alle my
lyfe , alle my blys , & alle mye ioye <em> suffyr ? CMJULNOR-M34,54.138

Here <$$em> felyd I sothfastlye that y lovede criste so mekille abouen
myselfe that me thought it hadde beene a <P_55> grete eese to me to hafe
dyede bodylye . CMJULNOR-M34,55.139

Hereyn I sawe in partye the compassyon of oure ladye saynte Marye ,
CMJULNOR-M34,55.140

for criste & scho ware so anede in loove that +te gretnesse of hir loove
was the cause of the mykillehede of hir payne . CMJULNOR-M34,55.141

For so mykille as scho lovyd hym mare than alle othere , her payne
passed alle othere , CMJULNOR-M34,55.142

and so alle his disciples & alle his trewe lovers suffyrde paynes mare
than thare awne bodelye dying . CMJULNOR-M34,55.143

For I am sekyr be myn awne felynge that the leste of thame luffed $hym
mare than thaye dyd thamselfe . CMJULNOR-M34,55.144

Here I sawe $a grete anynge betwyx criste and vs , CMJULNOR-M34,55.145

for when he was in payne , we ware in payne , CMJULNOR-M34,55.146

and alle creatures that myght suffyr payne soffyrde with hym .
CMJULNOR-M34,55.147

And thaye that knewe hym nou+gt , this was thare payne , that alle
creatures , sonne & the mone , withdrewe thare seruyce ,
CMJULNOR-M34,55.148

and so ware thaye alle lefte in sorowe for the tyme .
CMJULNOR-M34,55.149

And thus thaye that lovyd hym sufferde payne for luffe ,
CMJULNOR-M34,55.150

& thay that luffyd hym nought sufferde payne for faylynge of comforthe
<em> of alle <$$em> creatures . CMJULNOR-M34,55.151

In this tyme I walde hafe lokyd besyde the crosse CMJULNOR-M34,55.152

botte I durste nou+gt , CMJULNOR-M34,55.153

for I wyste wele whilys I lukyd vppon the crosse I was sekyr and safe .
CMJULNOR-M34,55.154

Therfore I walde nought assente to putte my sawle in perille ,
CMJULNOR-M34,55.155

for besyde the crosse was na syekernesse , botte vglynesse of feendes .
CMJULNOR-M34,55.156

Than hadde I a profyr in my resone as +gyf it hadde beene frendelye .
CMJULNOR-M34,55.157

$It sayde to me , " Luke vppe to heven to his fadere " .
CMJULNOR-M34,55.158

Than sawe I wele , with the faythe that y felyd , that thare ware
nathynge betwyx the crosse & heuen that myght hafe desesyd me ,
CMJULNOR-M34,55.159

and othere me behovyd loke vppe or els aunswere . CMJULNOR-M34,55.160

I answerde CMJULNOR-M34,55.161

& sayde , " Naye , I may nought , CMJULNOR-M34,55.162

for thowe erte myne heuen " . CMJULNOR-M34,55.163

This I sayde for I walde nou+gt , CMJULNOR-M34,55.164

for I hadde levyr hafe bene in that payne to domysdaye than hafe comen
to hevene otherewyse than be hym . CMJULNOR-M34,55.165

For I wyste wele he that bought me so sare schulde vnbynde me when he
walde . CMJULNOR-M34,55.166

<P_56>

Thus chese I Ihesu for my heuen wham I $saw onlye in payne at that tyme
. CMJULNOR-M34,56.168

Me lykede no nothere hevene than Ihesu whilke schalle be my blysse when
I am thare . CMJULNOR-M34,56.169

And this has euer beene a comforthe to me , that I chesyd Ihesu to my
hevene in alle $this tyme of passyon and of sorowe ; CMJULNOR-M34,56.170

and that has beene a lernynge to me , that I schulde euermare do so and
chese anly hym to my heuen , in wele and in wa . CMJULNOR-M34,56.171

And thus sawe I my lorde Ihesu langoure lange tyme , CMJULNOR-M34,56.172

for the anynge of the godhede for love gafe strenght to the manhede to
suffyr mare than alle men myght . CMJULNOR-M34,56.173

I mene nought anly mare payne anly than alle men myght suffyr , bot
$also that he suffyrde mare payne than alle men that euer was fra the
fyrste begynnynge to the laste daye . CMJULNOR-M34,56.174

No tonge maye telle , ne <em> herte fully <$$em> thynke , the paynes
that oure savyoure sufferde for vs , haffande rewarde to the worthynes
of the hyest worschipfulle kynge and to the schamefulle , dyspyttous &
paynfulle dede . CMJULNOR-M34,56.175

For he that was hieste & worthyest was fullyest noghthede & witterlyest
dyspyside . CMJULNOR-M34,56.176

Botte the loue that made hym to suffere alle this , itt passes als fare
alle his payns as heuen es abouen erthe . CMJULNOR-M34,56.177

For the paynes was a dede done in a tyme be the wyrkynge of love ,
CMJULNOR-M34,56.178

botte luffe was withowtyn begynnynge , CMJULNOR-M34,56.179

& es and evere schalle be withowtyn any ende . CMJULNOR-M34,56.180

And sodaynlye , me behaldande in the same crosse , he chaunchede into
blysfulle chere : CMJULNOR-M34,56.181

the chawngynge of his chere chaungyd myne , CMJULNOR-M34,56.182

and I was alle gladde & mery as yt was possybille . CMJULNOR-M34,56.183

Than brought oure lorde merelye to my mynde , " Whate es any poynte of
thy payne or of +ty grefe ? " CMJULNOR-M34,56.184

And I was fulle merye . CMJULNOR-M34,56.185

{ED:XII}

Than sayde oure lorde , askande , " Arte thou wele payde that I suffyrde
for the ? " CMJULNOR-M34,56.187

" +Ga , goode lorde " , quod I . CMJULNOR-M34,56.188

" Gramercy goode lorde , blissyd mut thowe be " . CMJULNOR-M34,56.189

" +Gyf thowe be payede " , <P_57> guod oure lorde , " I am payede .
CMJULNOR-M34,57.190

It es a ioye and a blysse and ane endlesse , lykynge to me that euer y
suffyrde passyon for the , CMJULNOR-M34,57.191

for +gyf I myght suffyr mare , I walde suffyr " . CMJULNOR-M34,57.192

In this felynge myne vndyrstandynge was lyftyd vppe into heuen ,
CMJULNOR-M34,57.193

and thare I sawe thre hevens of the whilke syght I was gretlye
merveylede , CMJULNOR-M34,57.194

and thought , " I sawe thre hevens , and alle of the blessyd manhede of
cryste ; CMJULNOR-M34,57.195

and nane is mare , CMJULNOR-M34,57.196

nane is lesse , CMJULNOR-M34,57.197

nane is hiare , CMJULNOR-M34,57.198

nane is lawere , botte evene_like in blysse " . CMJULNOR-M34,57.199

For the fyrste heuen schewed criste me his fadere , bot in na bodelye
lyknesse , botte in his properte and in his lykynge .
CMJULNOR-M34,57.200

The wyrkynge of the fadere it is this : that he gyffes mede tille his
sone Ihesu criste . CMJULNOR-M34,57.201

This gyfte and this mede is so blysfulle to Ihesu that $his fadere myght
haffe gyffene na mede that myght hafe likede hym bettere .
CMJULNOR-M34,57.202

For the first heuen , that is blissynge of the fadere , schewed to me as
a heuen , CMJULNOR-M34,57.203

and itt was fulle blysfulle . CMJULNOR-M34,57.204

For he is fulle blyssede with alle the dedes that he has done abow+gte
oure saluacyon , wharefore we ere nought anely his thurgh byingge ,
botte also be the curtayse gyfte of his fadere . CMJULNOR-M34,57.205

We ere his blysse , CMJULNOR-M34,57.206

we er his mede , CMJULNOR-M34,57.207

we er his wyrschippe , CMJULNOR-M34,57.208

we er his crowne . CMJULNOR-M34,57.209

This that I saye is soo grete blysse to Ihesu that he settys atte nought
his travayle , and his harde passion , and cruelle and schamefulle dede
. CMJULNOR-M34,57.210

And in this wordes : +gyf I myght suffyr mare , I walde suffyr mare , I
sawe sothly that +gif he myght dye als ofte als fore euerilke man anes
that schalle be safe as he dyed anes for alle , love schulde neuer late
hym hafe reste to he hadde done it . CMJULNOR-M34,57.211

And when he hadde done it , he walde sette it atte nought for luff ,
CMJULNOR-M34,57.212

for alle thynge hym botte litylle in regarde of his love .
CMJULNOR-M34,57.213

And that schewed he me wele $sobarly , sayande this worde : +gyffe I
myght suffere mare . CMJULNOR-M34,57.214

He sayde nought , +gif it ware nedfulle to suffyr mare , botte +gif I
myght suffyr mare . CMJULNOR-M34,57.215

For thow+g it be nought nedefulle and he myght suffyr mare , mare he
walde . CMJULNOR-M34,57.216

This dede and this werke abowte oure saluacyon was als wele as he myght
ordayne it , CMJULNOR-M34,57.217

it was <P_58> done als wyrschipfullye as cryste myght do it .
CMJULNOR-M34,58.218

And in this I sawe a fulle blysse in cryste , CMJULNOR-M34,58.219

botte this blysse schulde nought hafe bene done fulle +gyf it myght any
bettere hafe bene done +tan it was done . CMJULNOR-M34,58.220

And in this thre wordes , It is a ioye , a blysse , and ane endeles
likynge to me , ware schewed to me thre hevens as thus :
CMJULNOR-M34,58.221

for the ioye I vndyrstode the plesaunce of the fadere ; for the blysse ,
the wirschippe of the sone ; and for the endeles lykynge , the haly
gaste . CMJULNOR-M34,58.222

The fadere is plesed , CMJULNOR-M34,58.223

the sone ys worschippyd , CMJULNOR-M34,58.224

the haly gaste lykes . CMJULNOR-M34,58.225

Ihesu wille that we take heede to this blysse that is in the
blyssedfulle trinite of oure saluacion , and that we lyke als mekylle
with his grace whyles we er here . CMJULNOR-M34,58.226

And this was schewyd me in +tis worde : CMJULNOR-M34,58.227

Erte +tow wele payed ? CMJULNOR-M34,58.228

Be the tothere worde that cryste sayde , +gyf +tou be payed I am payd ,
he schewed me the vndyrstandynge as +gyf he had sayde : It is ioye and
lykynge enough to me , CMJULNOR-M34,58.229

and I aske nought els for my travayle botte that I myght paye the .
CMJULNOR-M34,58.230

Plentyuoslye and fully was this schewyd to me . CMJULNOR-M34,58.231

Thynke also wyselye of the gretnesse of this worde : That euer I suffred
passion for the , CMJULNOR-M34,58.232

for in that worde was a hye knawynge of luffe and of lykynge that he
hadde in oure saluacion . CMJULNOR-M34,58.233

{ED:XIII}

Fulle merelye and gladlye oure lorde lokyd into his syde
CMJULNOR-M34,58.235

and behelde CMJULNOR-M34,58.236

and sayde this worde , " Loo , how I lovyd the " , as +gyf he hadde
sayde : My childe , +gyf thow kan nought loke in my godhede , see heere
howe I lette opyn my syde , and my herte be clovene in twa , and lette
oute blude and watere alle +tat was thareyn . CMJULNOR-M34,58.237

And this lykes me , CMJULNOR-M34,58.238

and so wille I that it do the . CMJULNOR-M34,58.239

This schewed oure lorde me to make vs gladde and mery .
CMJULNOR-M34,58.240

And with the same chere and myrthe he loked downe on the ryght syde
CMJULNOR-M34,58.241

and brought to my mynde whare oure ladye stode in the tyme of his
passion , CMJULNOR-M34,58.242

and sayde , " Wille thowe see hir ? " CMJULNOR-M34,58.243

And <P_59> I aunswerde CMJULNOR-M34,59.244

and sayde , " +Ga goode lorde , gramercy , +gyf it be thy wille " .
CMJULNOR-M34,59.245

Ofte tymes I prayed it , CMJULNOR-M34,59.246

and wened to haffe sene here in bodely lykenes , CMJULNOR-M34,59.247

botte I sawe hir nought soo . CMJULNOR-M34,59.248

And Ihesu in +tat worde schewed me a gastelye syght of hire .
CMJULNOR-M34,59.249

Ryght as I hadde before sene hire litille and sympille , ryght so he
schewed here than , hye and nobille and gloriouse and plesaunte to hym
abouen alle creatures . CMJULNOR-M34,59.250

And so he wille that it be knawyn that alle tha that lykes in hym
schulde lyke in hire , and in the lykynge that he hase in hire , and
scho in hym . CMJULNOR-M34,59.251

And in that worde that Ihesu sayde : Wille +tou see hire ? me thought I
hadde the maste lykynge that he myght hafe gyffen me , with the gastelye
schewynge that he gafe me of hire ; CMJULNOR-M34,59.252

for oure lorde schewed me nothynge in specyalle botte oure lady saynte
Marye , CMJULNOR-M34,59.253

and here he schewyd me in thre tymes . CMJULNOR-M34,59.254

The fyrste was as sche consayved , CMJULNOR-M34,59.255

the seconde was as scho were in hire sorowes vndere the crosse , and the
thryd as scho is nowe : in lykynge , wirschippe , and ioye .
CMJULNOR-M34,59.256

And eftyr this oure lorde schewyd hym to me mare gloryfyed as to my
syght than I sawe hym before , CMJULNOR-M34,59.257

and in this was I lered that ilke saule contemplatyfe to whilke es
gyffen to luke and seke god schalle se hire and passe vnto god by
contemplacion . CMJULNOR-M34,59.258

And eftyr this techynge , hamelye , curtayse , and blysfulle and verray
lyfe , ofte tymes oure lorde Ihesu sayde to me , " I it am that is
hiaste . CMJULNOR-M34,59.259

I it am that +tou luffes . CMJULNOR-M34,59.260

I it am that thowe lykes . CMJULNOR-M34,59.261

I it am that +towe serves . CMJULNOR-M34,59.262

I it am +tat +tou langes . CMJULNOR-M34,59.263

I it am that +towe desyres . CMJULNOR-M34,59.264

I it am that thowe menes . CMJULNOR-M34,59.265

I it am +tat is alle . CMJULNOR-M34,59.266

I it am that haly kyrke preches the and teches the .
CMJULNOR-M34,59.267

I it am that schewed me are to the " . CMJULNOR-M34,59.268

Thies wordes I declare nought botte for ilke man , CMJULNOR-M34,59.269

eftyr the grace that god gyffes hym in vndyrstandynge and lovynge ,
resayfe tham in oure lordes menynge . CMJULNOR-M34,59.270

And eftyr , oure lorde brought vnto my mynde the langynge that I hadde
to hym before . CMJULNOR-M34,59.271

And I sawe that nathynge letted me bot syn ; CMJULNOR-M34,59.272

and so I behelde generallye in vs alle , CMJULNOR-M34,59.273

and me thought , " +Gyf syn hadde nought bene , we schulde alle hafe
bene clene and lyke to oure lorde , as he made vs " .
CMJULNOR-M34,59.274

And thus in my folye , before this tyme , ofte I wondrede why , be the
grete forseande <P_60> wysdome of god , syn was nought lettede ,
CMJULNOR-M34,60.275

for than thought me that alle schulde hafe bene wele .
CMJULNOR-M34,60.276

This styrrynge was mekylle to forsayke , CMJULNOR-M34,60.277

and mournynge and sorowe I made therfore withoutyn resone and dyscrecion
, of fulle grete pryde . CMJULNOR-M34,60.278

Neuerthelesse Ihesu in this vision enfourmede me of alle that me neded .
CMJULNOR-M34,60.279

I saye nought that me nedes na mare techynge , CMJULNOR-M34,60.280

for oure lorde , with the schewynge of this , hase lefte me to haly
kyrke ; CMJULNOR-M34,60.281

and I am hungery and thyrstye and nedy and synfulle and freele ,
CMJULNOR-M34,60.282

& wilfully submyttes me to the techynge of haly kyrke , with alle myne
euencrysten , into the ende of my lyfe . CMJULNOR-M34,60.283

He aunswerde be this worde CMJULNOR-M34,60.284

and sayde , " Synne is behouelye " . CMJULNOR-M34,60.285

In this worde , Synne , oure lorde brought to my mynde generallye alle
that is nought goode : the schamefulle dyspyte and the vtter noghtynge
that he bare for vs in this lyfe and in his dyinge , and alle the paynes
and passyons of alle his creatures , gastelye and bodelye .
CMJULNOR-M34,60.286

For we ere alle in party noghted , CMJULNOR-M34,60.287

and we schulde be noghted folowande oure maister Ihesu to we be fulle
purgede , that is to say to we be fully noghted of oure awne dedely
flesche , and of alle oure inwarde $affeccions whilke ere nought goode .
CMJULNOR-M34,60.288

And the behaldynge of this , with alle the paynes that euer ware or euer
schalle be , $alle this was schewed me in a toch CMJULNOR-M34,60.289

and redely passed ouere into comforth , CMJULNOR-M34,60.290

for oure goode lorde god walde noght that the saule ware afferdede of
this vglye syght . CMJULNOR-M34,60.291

Bott I sawe noght synne , CMJULNOR-M34,60.292

fore I lefe it has na manere of substaunce , na partye of beynge , na it
myght nought be knawen bot be the paynes that it is cause of .
CMJULNOR-M34,60.293

And this payne , it is sumthynge as to my syght , for a tyme :
CMJULNOR-M34,60.294

for it purges vs CMJULNOR-M34,60.295

and makes vs to knawe oureselfe and aske mercy . CMJULNOR-M34,60.296

For the passion of oure lorde is comforth to vs agaynes alle this ,
CMJULNOR-M34,60.297

and so is his blyssyd wille . CMJULNOR-M34,60.298

To alle that schalle be saffe , he comfortes redely and swetlye be his
wordes , CMJULNOR-M34,60.299

and says , " Botte alle schalle be wele , CMJULNOR-M34,60.300

and alle maner of thynge schalle be wele " . CMJULNOR-M34,60.301

Thyes wordes ware schewed wele tenderlye , schewande <P_61> na $manere
of blame to me , na to nane that schalle be safe . CMJULNOR-M34,61.302

Than were it a grete vnkyndenesse of me to blame or wondyr of god for my
synnes , syn he blames not me for synne . CMJULNOR-M34,61.303

Thus I sawe howe cryste has compassyon of vs for the cause of synne ,
CMJULNOR-M34,61.304

and ryght as I was before with the passyon of cryste fulfilled with
payne and compassion , <em> lyke in +tis I was in party fyllyd with
compassion <$$em> of alle myn euencristene ; CMJULNOR-M34,61.305

and than sawe I that ylke kynde compassyone that man hase of his
evencristene with chartye , +tat it is criste in hym .
CMJULNOR-M34,61.306

{ED:XIV}

Bot in this +ge schalle studye : behaldande generallye , dredelye , &
mournande , sayande thus to oure lorde in my menynge with fulle grete
drede , " A , goode lorde , howe myght alle be wele for the grete harme
that is comon by synne to thy creatures ? " CMJULNOR-M34,61.308

And I desired as I durste to hafe sum mare open declarynge wharewith I
myght be hesyd in this . CMJULNOR-M34,61.309

And to this oure blyssede lorde aunswerde fulle mekelye and with fulle
lovelye chere , CMJULNOR-M34,61.310

and schewed me that Adames synne was the maste harme that euer was done
or ever schalle to the warldes ende , CMJULNOR-M34,61.311

and also he schewed me that this is opynly $knawyn in alle haly kyrke in
erthe . CMJULNOR-M34,61.312

Forthermare he lered me that I schulde behalde the gloriouse asethe ,
CMJULNOR-M34,61.313

for this aseth-makynge is mare plesande to the blissede godhede and mare
wyrschipfulle to mannes saluacion withowtene comparyson than euer was
the synne of Adam harmfulle . CMJULNOR-M34,61.314

+Tanne menes oure lorde blyssede thus in this techynge , that we schulde
take hede to this : CMJULNOR-M34,61.315

" For sen I hafe made wele the maste harme , it is my wille that +towe
knawe +terby that I schalle make wele alle that is the lesse " .
CMJULNOR-M34,61.316

He gaffe me vndyrstandynge of twa partyes . CMJULNOR-M34,61.317

The ta party is oure saviour and oure saluacion . CMJULNOR-M34,61.318

This blyssed party is opyn and clere and fayre and lyght and plentious ,
CMJULNOR-M34,61.319

for alle mankynde that is of goode wille or +tat schalle be es
comprehendyd in <P_62> this partye . CMJULNOR-M34,62.320

Hereto ere we byddyn of god and drawen and consayled and lered inwardlye
be the haly gaste & outwarde by haly kyrke by the same grace .
CMJULNOR-M34,62.321

In this wille oure lorde that we be occupyed , enioyande in hym ,
CMJULNOR-M34,62.322

for he enioyes in vs . CMJULNOR-M34,62.323

And +te mare plentyuouslye that we take of this with reuerence and
mekenesse , the mare we deserve thanke of hym and the mare spede to
oureselfe . CMJULNOR-M34,62.324

And thus maye we saye , enioyande , Oure parte is oure lorde .
CMJULNOR-M34,62.325

The tother parte is spared fro vs and hidde , that is to saye , alle
that is besyde oure saluacion . CMJULNOR-M34,62.326

For this is oure lordys prive consayles CMJULNOR-M34,62.327

<em> & it langes to +te ryalle lordeschyp of god for to haue his prive
consayles <$$em> in pees , CMJULNOR-M34,62.328

and it langes to his seruauntys for obedyence and reuerence nought to
wille witte his councelle . CMJULNOR-M34,62.329

Oure lorde has pite and compassyon of vs for that sum creatures makes
tham so besy +teryn , CMJULNOR-M34,62.330

and I am sekyr +gyf we wyste howe mekille we schulde plese hym and ese
oureselfe for to lefe it , we walde . CMJULNOR-M34,62.331

The sayntes in heuen wille nathynge witte bot that oure lorde wille
schewe thame , CMJULNOR-M34,62.332

and also there charyte and +ter desyre is rewlyd eftyr the wille of oure
lorde . CMJULNOR-M34,62.333

And +tus awe we to wille ne to be lyke to hym , CMJULNOR-M34,62.334

and than schalle we nathynge wille ne desyre botte the wille of oure
lorde , as he does , CMJULNOR-M34,62.335

for we er alle ane in goddys menynge . CMJULNOR-M34,62.336

And here was I lered that we schalle anely enioye in oure blissid
sauiour Ihesu & trist in hym for alle thynge . CMJULNOR-M34,62.337
