<BEGIN_cmhorses-m3>

<P_85>

Sum-tyme olde wise clerckus +te whiche knewe kyndes & complexciones of
men & of bestus +tei fondon & writoun many grete resounus in helynge of
bestus as wel as of men . CMHORSES-M3,85.3

And for an hors is a best +tat muche worschepith men . & many harmes
take+t +trou+g mys-happus fele & ofte-tyme be+t outerliche I-lost for
defau+gte of help +terfore I wol schewe +gou as j haue jlerned sum curus
for hors +tat al men knowe no+gt . And also wherof +te euel come+t on
an hors And also +te tokenus +terof . where-bi +tat men schul hem knowe
. & how +tei schul in a good feyre a good hors chese .
CMHORSES-M3,85.4

Hit is nedeful to hym be wise & warre +tat schal an hors bye .
CMHORSES-M3,85.5

ffor ofte-tyme +tei +tat weny+t hem-silf sly . be+t bi-giled with blynd
hors & pursif hors . & o+ter wicked tacches +tat men mowe no+gt
redeliche se with here y+gen . CMHORSES-M3,85.6

+terfore .4. +tyngus +tou schalt loke in an hors . & +tat +tei faile
no+gt . CMHORSES-M3,85.7

ffurste +te schap of an hors +tat +tou schalt wite +tat he be of good
heythe to suche trauaile as +tou nedest & +tat he be +ticke & wel
I-growe to his heythe & strongliche I-made . CMHORSES-M3,85.8

longe sydes & fleyscheful . & grete boddockes . & rounde . & brod
brest bi-fore . & al +te bodi knette with wre+tes of brawn . drie bon
& hole +tat schal his bodi bere CMHORSES-M3,85.9

& +tat schal be a good hors . CMHORSES-M3,85.10

+Te secunde is +te beawte of an hors +tat he semy+t faire . & +tat he
haue a litul hed & a lene with-oute flesche CMHORSES-M3,85.11

+te skyn ri+gt ny +te cheke-bon is no+gt for to loke .
CMHORSES-M3,85.12

schort eres & scharp for-sake hem no+gt . CMHORSES-M3,85.13

gret <P_87> eyen & oute_stepe is wel for to preise . CMHORSES-M3,87.14

& wyde nose+turlus to +trast in +tin hond . CMHORSES-M3,87.15

an hy+ge hors bifore with a +ticke mane CMHORSES-M3,87.16

+te tayle meneliche long with a good rumpe . CMHORSES-M3,87.17

a runde fot & +ticke bi-come+t an hors wel . CMHORSES-M3,87.18

& +gif his pastron be schort he is wel +te betere . CMHORSES-M3,87.19

wyde hors bi-twene +te chaueles haue . I herde for to preise .
CMHORSES-M3,87.20

& brode bi-twixst +te y+gen is good at +te countre . CMHORSES-M3,87.21

And +ticke warres bifore +te sadel bi-come+t an hors wel .
CMHORSES-M3,87.22

And lowe-wombede be+t comeliche good . CMHORSES-M3,87.23

And flat-crowped hors bu+t esi to holde in poynte . CMHORSES-M3,87.24

+Te +tridde is bounte +tat is best of alle . CMHORSES-M3,87.25

And +tat +tou schalt knowe by +tese signus . CMHORSES-M3,87.26

Loke +tat he be hardi & coragious of herte . redi & ly+gt of his feet &
+tat he go wyde in resoun . & +tat his lymes tremeli for +tat is sygne
of streng+te . And also +tou+g he reste muche +tat he be esi to hold .
& if he be j-take for+t hastliche with +te spore +tat he be sumdel kene
. & +tat he be good to rebaie when +tat tyme is . CMHORSES-M3,87.27

& +tis be+t +te signes in a bounte hors . CMHORSES-M3,87.28

+Te fer+te is colour +tat he schal haue of here . CMHORSES-M3,87.29

for sum haue+t betur here +tan summe as I haue herde telle .
CMHORSES-M3,87.30

ffor bayblak . Mylkewhite . don with a blak lyste . yren-graye . &
o+ter many hewes +tat bu+t not to rekne . ffor whatso
{COM:chopped_"for"} his +tat hors bow+gte . CMHORSES-M3,87.31

And when +tou hast a good hors at +tin owen wille loke +tat +tou be
warre bi-tyme +tat he take not harme +trou+g rauhede of blode
where+trou+g an hors take+t many euelis . CMHORSES-M3,87.32

And +tus <P_89> schalt +tou knowe when +tin hors nede+t to be I-lete
blod . CMHORSES-M3,89.33

+Gif he be ranke of blod he wol gnappe himsilf & rubbe him a-+gens +te
walle +tat he stonde+t bi . CMHORSES-M3,89.34

his kaym schal stynke . CMHORSES-M3,89.35

& hos pisse schal be rede & +ticke . his ey+genwebbe blod-schote &
wateri with-alle . CMHORSES-M3,89.36

And ouer al his bodi +ter wol rise litel smale bleynes +te whiche +tou
schalt aspie bi felyng of +tyn honde . CMHORSES-M3,89.37

for +tei bu+t I-hud vndur +te heere . CMHORSES-M3,89.38

And he schal leue his mete more +tan he was I-wonede .
CMHORSES-M3,89.39

And +tan schalt +tou latyn him blod a-boue on his necke .
CMHORSES-M3,89.40

& aftur +tat his stat is +tou schalt lat@ @ym blede . CMHORSES-M3,89.41

+gif he be passed .v. +gere . & be in good poynt to +te whi+gte of .3.
pond or .4. may he blede . CMHORSES-M3,89.42

And +gif he be of .ij. +gere or of .3. or ellus +tat he be lene &
feble of flesche . a pond & an half wol ouer-take hym wel or ellus at
+te moste .ij. pond . CMHORSES-M3,89.43

Many euelus come+t on hors +tat bledu+t not in tyme +trou+g +tat kynde
of +tat euel blod +tat gendre+t in his bodi +tat is to say +te farcioun
. +tat in his skyn bore+t many an hole . schale & mangew . & turtes &
many o+ter euellis +tat I schal here afturward nemyny as +tei gendre+t
in +te bodi of here owene kynde . And nameliche of +tese euelus +tat
oon hors may cacche of an-o+ter +tat he stondu+t bi . CMHORSES-M3,89.44

And whan an hors is I-let blod & wol not staunche . Or ellus he
strobule+t his veyne with rubbynge of hym in self . +Ten schalt +tou
take felt & brenne it sumdel . & wete it in +te Ius of +te rede nettel
. & ley hit <P_91> upon +te ueyne +tat +tou wolt staunche .
CMHORSES-M3,91.45

Or ellus take +tou +te woluyfiste CMHORSES-M3,91.46

& geder out +te dust CMHORSES-M3,91.47

& medle hit with swynes +tost +tat lyue+t bi +te gras .
CMHORSES-M3,91.48

grynde hem wel to-geder CMHORSES-M3,91.49

& make hem on a plaster . CMHORSES-M3,91.50

& make it hot . CMHORSES-M3,91.51

& ley it to +te veyne . CMHORSES-M3,91.52

& in-to +te +tridde daye remoue it not . CMHORSES-M3,91.53

Or ellus take hors-cayme CMHORSES-M3,91.54

& grynd it wel CMHORSES-M3,91.55

& bynde it fast to +te veyne . CMHORSES-M3,91.56

Or ellus sum wol tak a fe+ter & twyne it in +te heere +ter +te blod
renne+t out & fe+teres bynde +tere-to . CMHORSES-M3,91.57

& so I haue seye hit staunche wel I-now+g . CMHORSES-M3,91.58

A charme for to cese blod . CMHORSES-M3,91.59

God was bore in betheleem . Ido on +te rode-tre in ierhusalem
CMHORSES-M3,91.60

fulled he was in flum iordan . CMHORSES-M3,91.61

Lord as +te flode with-stode so staunche +tis horsus blod .
CMHORSES-M3,91.62

Lord +gif +ti wille be . CMHORSES-M3,91.63

Pater noster & . Aue Maria . CMHORSES-M3,91.64

An-o+ter . CMHORSES-M3,91.65

Put +tese syngnus to +te nauel I-write vpon sum-+tyng .
CMHORSES-M3,91.66

fac . per . nomen . matris . Christi . altae . sacrae . & . 7 .
nomen . mariae . CMHORSES-M3,91.67

An-o+ter . CMHORSES-M3,91.68

Take +te knotte of a stre CMHORSES-M3,91.69

& wete it in +te blod CMHORSES-M3,91.70

& make .v. crosses in +te forhed CMHORSES-M3,91.71

& sey +tese wordus at euery crosse CMHORSES-M3,91.72

boram uex . CMHORSES-M3,91.73

Ano+ter . CMHORSES-M3,91.74

I coniure +te wonde in +te uertu of +te .v. wondes of oure lord ihesus
crist . & in +te vertu of +te mylke +tat he soke of his moder brest &
of his de+t & of his up-rist +tat +tou rankil no+ter swelle ne blede ne
festre no more +tan do+t +te wonde +tat longeus made with +te spere in
+te ri+gt side of our lord ihesus crist . CMHORSES-M3,91.75

In nomine patris & filii & spiritus sancti . Amen . CMHORSES-M3,91.76

Farcyn is an euel of to muche mosture <P_93> of flesche . & to muche
plente of humurus +te whiche euel sum men clepe+t +te worme .
CMHORSES-M3,93.77

And +te cause whifor CMHORSES-M3,93.78

+te forseide humors +tat be+t in +te flesche make+t rounde holes in +te
flesche & in +te skyn as +te angeltweches do+t in +te er+te .
CMHORSES-M3,93.79

And also ofte-tymes hit come+t of blak blod & of humors +tat renne+t
with-in +te veynus . & o+ter-while with-oute . CMHORSES-M3,93.80

And o+ter-while it come+t of grete strokes or of a wonde +tat with-inne
too mon+tes is not heled . CMHORSES-M3,93.81

Also it come+t o+ter-while bi-twext +te schuldres or in +te sides .
CMHORSES-M3,93.82

& +tat may oone hors take of an-o+ter . CMHORSES-M3,93.83

Cure +terfore now wol I schewe . CMHORSES-M3,93.84

Take hede +tou marchal to +tis euel & in what stede it is .
CMHORSES-M3,93.85

for o+ter-while it is in synewe stedes . & in brawne & in +te cauernes
of +te bones & in dyuerse place a-boute +te lymes +tat euel is to hele .
And sum-tyme in fleschy stedus +tat is esi to hele . CMHORSES-M3,93.86

+Gif +te farcyn be in +te forhalf of his bodi . & +tou perceyue
ranckehede of blod . in his neckeveyne let him blede wel .
CMHORSES-M3,93.87

And if it be on his +ty or ellus in his legge let him blede in his fot
CMHORSES-M3,93.88

& +tat is good . CMHORSES-M3,93.89

And aftur take .3. plantes of auence . & .3. of of weybrede . & .3.
of egrymonye & a rote of radysche . CMHORSES-M3,93.90

& grynde hem al to-geder . CMHORSES-M3,93.91

& tempere it with a litul quantite of stondinge water of a pole or of
sum o+ter CMHORSES-M3,93.92

& let +te hors swelwy him adoun in-to his bodi . CMHORSES-M3,93.93

And +ten aftur +tou make a plaster of auence & of +te rote of radische
of bo+te I-liche muche . & a litel swope . & as muche hony .
CMHORSES-M3,93.94

& <P_95> grynde hem al to-geder CMHORSES-M3,95.95

& +ten +tou schalte schaue +te heere a-boute +te holes . & ley +tis
plaster +ter-to . CMHORSES-M3,95.96

Or ellus take arnement . CMHORSES-M3,95.97

& brenne in +te fyer . CMHORSES-M3,95.98

& take +te pouder of it . & as muche of vnslekid lyme CMHORSES-M3,95.99

& tempere hem to-geder with swope +tat is old . & with good hony as
+tou+g it were gruel . CMHORSES-M3,95.100

& ley it to +te holes . CMHORSES-M3,95.101

& do so twyes on +tre dayes tyl +te farcin be drie . CMHORSES-M3,95.102

& +gif +te holes be to strayte make hem wyddur with a rasur .
CMHORSES-M3,95.103

And while +tou curest +tis hors loke he be foddered with a barli-straw .
or ellus with hard hey . CMHORSES-M3,95.104

& prouendre +gif him non . CMHORSES-M3,95.105

& as ferfor+t as +tou may let him not drynke . CMHORSES-M3,95.106

And +te farcyn be not in +te cauernes of +te bone ne in +te brawn ne in
+te schuldres . but onliche in +te fleschi stedus +ten do +tus .
CMHORSES-M3,95.107

Take a rasour CMHORSES-M3,95.108

& schere awey +te skyn CMHORSES-M3,95.109

& make it al bare as fer as it seme+t +te a-tamed CMHORSES-M3,95.110

& +ten tak an hot yre CMHORSES-M3,95.111

& brenne it wel abouen CMHORSES-M3,95.112

& +ten make a plaster of auence or ellus of egrimonye . or lekes .
CMHORSES-M3,95.113

& ferst grynde hem wel . CMHORSES-M3,95.114

& do +ter-to +gelkus of eyren & faire barlimele CMHORSES-M3,95.115

& tempere hem al to-geder . CMHORSES-M3,95.116

& ley a-boue +te farcyn . CMHORSES-M3,95.117

Or ellus take CMHORSES-M3,95.118

& fille ful +te holes of podur of bremston ri+gt to +te grounde .
CMHORSES-M3,95.119

& aftur tak an hot yre +tat is smal bi-fore CMHORSES-M3,95.120

& put in-to +te holes as depe as +tei be+t . CMHORSES-M3,95.121

Or ellus take a pynte of +te ius of planteyne . & a pynte of +te ius
smalache . & half a pynte of +te jus rubarbe & half a pynte of +te Ius
of {COM:lacuna_in_ms:space_for_eight_letters} & a pynte of +te Ius of
+te leues of eldre +tat beru+t +te beries . & . half a pynte of
venegre . & half a pynte of +ticke hony . & <P_97> half a pynte of +te
Ius of morel . & half a pynte of +te jus of +te wilde tesel . & too or
+tre of amydoum . CMHORSES-M3,97.122

& medle hem al to-gederes in a panne . CMHORSES-M3,97.123

& set it ouer +te fier . CMHORSES-M3,97.124

& let it boile til it be +ticke . CMHORSES-M3,97.125

& when it is +ticke take it don . CMHORSES-M3,97.126

& let it stonde til it be cold . CMHORSES-M3,97.127

& +ten take +te white of .viij. eyron CMHORSES-M3,97.128

& medle +ter-with . CMHORSES-M3,97.129

+Tis same medicyne is good also for boylynge of venum .
CMHORSES-M3,97.130

+Tese cures as I vndurstonde schal hele an hors for +te farcioun ful wel
. CMHORSES-M3,97.131

A charme for +te same . CMHORSES-M3,97.132

Dytez ceste charme par . iij . iors apres le solayl couchaunte sur le
chyual uers le west turne primez pater noster hysmabet pater noster
mechay pater noster amathanay pater noster Crux Christi amen pater
noster . Cinke foyrz dirrs cest charme . par . iij . iours outre le
chyual & par seux . iij . iours ne doit le chyual este en bon erre ne
prouendre mag ne ewe currant passer mays selk fame manguse & garra .
CMHORSES-M3,97.133

ffor +te farcyn & for +te feloun a good charme . CMHORSES-M3,97.134

In nomine patris & filij & spiritus sancti amen . CMHORSES-M3,97.135

Ie te coniure felon ou farcyn ou verme male suz $dauant par dieu
omnipotent de ceel & de terre & de solial & de lune & de tutz creaturis
& de sent autres & de sent abbes & de sent euesqes bien atturnes com de
messes chauntere de nuit de noele & de la paylle so <em> ? <$$em> dount
deu fuit en-volupe si tu i es ne demurrez niemt si tu ne es ne entres
poynt al nom du pere & fitz & saunt espyrit te coniure qe tu ne augz .
Ceo ditz troi foitz outre le best & garra . CMHORSES-M3,97.136

Or ellus take +te <P_99> rede nettel . & +te popi rote . & myntes &
flex CMHORSES-M3,99.137

& make a plaster CMHORSES-M3,99.138

& bynde to +te frounte of +te hors . .v. daies & .v. ny+gttus .
CMHORSES-M3,99.139

& +gif him drynke herbes . beteyne . quycseluer . CMHORSES-M3,99.140

And +tat also for to hele +te wondes of +te farcyn . CMHORSES-M3,99.141

Tak floure of whete & hony CMHORSES-M3,99.142

& medle hem to-geder . CMHORSES-M3,99.143

& ley to +te sore . & aftur pouder of piper CMHORSES-M3,99.144

& caste in +te wondus . CMHORSES-M3,99.145

& +gif him drynk of +te same & he schal be hole . CMHORSES-M3,99.146

A charme for +te same . CMHORSES-M3,99.147

In nomine patris . & filij . & spiritus . sancti . amen .
CMHORSES-M3,99.148

In +te worschip of oure lord ihesus crist & of oure ladi seynt marie &
of seynt Iobis fadur soule & for his modur soule & for al his antecers
soulus sey .iij. pater noster . & .iij. aue maria .
CMHORSES-M3,99.149

Seynt Iob had .ix. wormes . CMHORSES-M3,99.150

& o worme had non hed . CMHORSES-M3,99.151

Sey +tus aboute +te hors . CMHORSES-M3,99.152

Also for al-maner of farcyn . CMHORSES-M3,99.153

Make a plaster of an vnce of vertegrece and eisel & arnement
CMHORSES-M3,99.154

& ley +ter-to a ny+gt . CMHORSES-M3,99.155

Mangew gendere+t of brend blod & rotoun & nameliche in herueste when a
hors traueyle+t ouer-muche with litel mete . or litul drynke . & aftur
ha+t myche reste aftur grete trauayle . CMHORSES-M3,99.156

And or he be let blod he most be trauayle . a+gen . CMHORSES-M3,99.157

And o+ter-while it come+t upon an hors when pouder & swot I-dried to .
be ouer-ny+gt . upon him & is not currayde & made clene .
CMHORSES-M3,99.158

And also it wil come of sodayne fast ridynge . when an hors aftur gret
traueyle . or aftur gret swetynge stondu+t vnheled . or out of house .
or in eny <P_101> o+ter cold stede . CMHORSES-M3,101.159

+Te mangew wol bi-gynne bi-side +te necke in +te heere
CMHORSES-M3,101.160

& +ter wol genderi whelkus o+ter bilus & in o+ter dyuerse stedus of his
bodi . CMHORSES-M3,101.161

and in +te same stede wol +te here pile awey . CMHORSES-M3,101.162

& +te hors wol gnappe him-self & rubbe out of curs .
CMHORSES-M3,101.163

& but +tat hors be holpe in tyme +tat mangew wol turne in-to a foule
schabbe CMHORSES-M3,101.164

+terfore tak of +tese medicynes +tat folue+t . CMHORSES-M3,101.165

And +gif an hors be rancke of blod . +ten let him blod in his necke .
CMHORSES-M3,101.166

& with +tat same blod hot whasche him ouer-al . CMHORSES-M3,101.167

& frote hym ri+gt faste CMHORSES-M3,101.168

& spare him not . CMHORSES-M3,101.169

And aftur +te +tridde daye of his blod-letynge let wasche him wel with
hot lie j-made of axes of barli-straw . & see-water or with vyneger or
with sowre ale . CMHORSES-M3,101.170

Or ellus wasche him with +te croppus of horhone or ellus with sede . or
with +te gresse of an erbe +tat men clepu+t hemloke . Or ellus with +te
croppus of walwort +tat ha+t kyndeli vertu with a porcioun of salt wel
j-soden CMHORSES-M3,101.171

& wasche him wel . CMHORSES-M3,101.172

& curreye him wel with an hors-combe . CMHORSES-M3,101.173

& make him ri+gt clene . CMHORSES-M3,101.174

& when he is ri+gt drie or ellus upon +te morwe anoynte him with an
oynement +tat j schal +te teche . CMHORSES-M3,101.175

+Tou schalt tak +te rote of +te rede docke & +te rote of hemlok . &
se+te hem wel in vyneger or eysel or wyn . longe til +tei be ri+gt
neysche . CMHORSES-M3,101.176

& +ten +tou schalt take awey +te hardust of +te herbes & grynde it . or
when +tei bu+t sumdel drie with olde swynes grece . CMHORSES-M3,101.177

& with +tat oynement a+gens +te sunne or +te fyer loke +tou grece him
wel . CMHORSES-M3,101.178

<P_103>

Or ellus tak quycseluer & freische grece & hony . CMHORSES-M3,103.180

porcioun +tese +tre to-gederis CMHORSES-M3,103.181

& anoynte him +ter-with CMHORSES-M3,103.182

& or he be anoynted let him blod on +te sides CMHORSES-M3,103.183

& whasche +te sore +ter-with . CMHORSES-M3,103.184

Or ellus take .ij. libra of barwus grece . & a quarterun of uertegrece
& a quartron of quycseluer & half a pond of frankencence . & .ij.
sauserful of womman mylke +tat ha+t a knaue childe with-inne +tre +gere
age CMHORSES-M3,103.185

& medle al +tese to-geder CMHORSES-M3,103.186

& wasche him +ter-with . CMHORSES-M3,103.187

And +gif an hors wol gnappe hymself . tak +te rede water-kerse for +tei
bu+t hatter & bettur +ten +te whit & wermode & hemlok with a gret dele
of sote til +tei be muche iliche to grece . CMHORSES-M3,103.188

& +ten grece him ouer-al CMHORSES-M3,103.189

& +tat schal lete him to gnappe . CMHORSES-M3,103.190

Or ellus wasche him wel in bene bro+t CMHORSES-M3,103.191

& poune to-geder piper & vertegrece & arnement & cerfoyle
CMHORSES-M3,103.192

& make a good fier a-boute +te hors CMHORSES-M3,103.193

& grece him +ter-with .3. daies . CMHORSES-M3,103.194

Scabbe wol brede in +te necke . & on +te dok of +te taile ri+gt as +te
mangew . CMHORSES-M3,103.195

& it peli+t awei +te heere up bi +te rotes so +tat +te hors wille rubbe
him-self +tat +te necke & +te dok of his taile schal be al bare
CMHORSES-M3,103.196

& +tat wol come of superfluyte of blod . or of o+ter wicked humourr .
CMHORSES-M3,103.197

& of +te same cause +tat +te mangew wol gendre so wol +tis . of
bi-stonding bi a schabbed hors or bi gnappynge of an hors . or if he be
whiped with a wippis curreyed with a combe +tat a schabbed <P_105> hors
ha+t be curreyd with . or if he ete of +te corn or of +te hey +tat a
schabbed hors ha+t ymoneld on bi-fore . or if +te oynde of a schabbed
hors come+t muche in his nose . CMHORSES-M3,105.198

Cure +terfore . CMHORSES-M3,105.199

If +te hors be stalworde . let him wel blod CMHORSES-M3,105.200

& wasche +te schabbed stedes with +te hot blod CMHORSES-M3,105.201

& when it is drie rubbe him wel with an hors-combe euer-more til +te
blod sprynge out of +te skyn amonge +te schabbes . CMHORSES-M3,105.202

& +ten +tou schalt wasche him with a lye +tat clerkus clepu+t on latyn
capitellum +te whiche is made on +tis manere . CMHORSES-M3,105.203

Take .3. parties of asche asken . & .ij. parties of askus of
bene-halm . o partie of vnsleked lym . CMHORSES-M3,105.204

& medle hem wel to-geder CMHORSES-M3,105.205

& do hem in a brod vessel ful of holes ri+gt as +tou makest lye
CMHORSES-M3,105.206

& helde aboue see-water or lye +tat was ymade of asche askus euer til it
droppe . CMHORSES-M3,105.207

& geder +tat clene in a vessel . CMHORSES-M3,105.208

& when +te capytel is made . take an eye of an hen CMHORSES-M3,105.209

& wynde a +trede +ter-aboute . CMHORSES-M3,105.210

& do it softeli in +tat capytel . CMHORSES-M3,105.211

& +gif it synk not +ti capytel is good . CMHORSES-M3,105.212

or ley +ter-on a gret neld CMHORSES-M3,105.213

& if he flete +ti capytel is good . CMHORSES-M3,105.214

Come not hende +te hole skyn CMHORSES-M3,105.215

for +ten it wol make +te here pile awey +trou+g violense of it-self .
CMHORSES-M3,105.216

but wasche +te schabbes with +te capytel . & +tat ri+gt wel .
CMHORSES-M3,105.217

And when it is drie +ten schalt +tou grece it with an oynement +tat is
ymade on +tis manere . CMHORSES-M3,105.218

Take sulphur vyue . & whit tartre & blak . CMHORSES-M3,105.219

& grynde him al to-geder CMHORSES-M3,105.220

& tempere it with <P_107> strong eisel . & with oyle til it be of +te
+tickenus of an oynement . CMHORSES-M3,107.221

& twies on +te day grece him on +te scabbede stedus .
CMHORSES-M3,107.222

And on +tis same manere do to an hors +tat ha+t +te mangew euer til he
be hole . CMHORSES-M3,107.223

Or do make suche an oynement for +te same . CMHORSES-M3,107.224

Take sulphur vif . & frankencence . nytre & tartre . & aschyn rynde
vitriole & vertegrece . whit ellebore & blak . er+tenotes . & +gelkes
of hard-soden eyren . CMHORSES-M3,107.225

boyle al +tese in oile of olyue til it wexe +ticke .
CMHORSES-M3,107.226

& with +tat anoynte +te hors twies or +tries on +te day as +te +tynke+t
best . CMHORSES-M3,107.227

Or in +tis manere schalt +tou make & oyle a+gens +te scabbe .
CMHORSES-M3,107.228

Tak of +te myddel rynde of a tre +tat sum men clepu+t buchyl & +tei
make+t caudeles of +tat same rynde . CMHORSES-M3,107.229

take +ten +tat same rynde CMHORSES-M3,107.230

& schaue awey +te ouemuste CMHORSES-M3,107.231

& take +te myddel rynde . CMHORSES-M3,107.232

& hew it al smale CMHORSES-M3,107.233

& fil a pot of er+te +tat is newe ful +ter-of CMHORSES-M3,107.234

& loke +tat +te same pot haue +tre holis or .4. in +te bottum +ter-of .
CMHORSES-M3,107.235

& take an-o+ter pot +tat is wel ileded with-inne CMHORSES-M3,107.236

& set +te pot with +te ryndus upon +te leded pot CMHORSES-M3,107.237

& loke +tat +te brynkes of +te leded pottus mou+te & +te brynkus of +te
pot with +te ryndus be wel dabbid with cleye & with hors-donge so +tat
non o+ter flauor entre in-to +te pottus ne non reche come oute .
CMHORSES-M3,107.238

And if +tou se eny reche come out loke +tou daube it eft-sonus .
CMHORSES-M3,107.239

& also +te pottis mou+te with +te ryndus +tou schalt helyn it with a
ston & daube it in +te manere forsayde CMHORSES-M3,107.240

& +ten make a good fyer <P_109> aboute +te pottis of wode & cole .
CMHORSES-M3,109.241

and when +te wode & +te cole bu+t I-bred oute . +ten take oute +te
pottis CMHORSES-M3,109.242

& +te oyle +tat +tou fyndest in +te ne+ter pot geder it up
CMHORSES-M3,109.243

& with a fe+ter grece +te schabbede stedus +tries on +te daie . or
oftur if it be nede . CMHORSES-M3,109.244

& fro +te firste daie +tat +te hors is furst gresed with +tis oile loke
+tat +te hors be wel kept from al-@ @manere wetynges of water & fro
gnappynge & rubbynge til +te .7. daies be passed . CMHORSES-M3,109.245

And sum men make+t oile in +te same wise +tat +tis forsayde oile is made
of schrapynge of hertes-hornes . or of drie schauynges of aschentre .
or of eldir-tre . or of wode appeltre . or of +te rynde of blak-+torn
. +te whiche oile +tey sey for-so+te it is good for al-@ @manere
schabbe . & al o+ter fil+te & maladie +tat gendere+t on +te skyn .
CMHORSES-M3,109.246

+Gif +te schabbe be in +te dok of +te taile +ten schalt +tou take blak
comyn & grynde it CMHORSES-M3,109.247

se+te a litel in swete mylke it CMHORSES-M3,109.248

when it is hote a-noynte +te schabbe ofte +ter-with .
CMHORSES-M3,109.249

& loke +tat +te schabbede hors stonde no+gt amonge o+ter +tat +tei ne
take +te same CMHORSES-M3,109.250

Fike is an euel +tat wol gendri in hore of hym . CMHORSES-M3,109.251

& it is called a fyke for-as-myche as it is neysche gaderynge of humorus
of rede colour or of blo colour or blak with-oute hooro spryngynges oute
of +te skyn in +te manere of a rype fyge where-of it take+t his name .
CMHORSES-M3,109.252

& hit gendre+t of to myche blod +tat regne+t bi-twexst +te hyde & +te
hold CMHORSES-M3,109.253

& +tus +tou schalt cure it . CMHORSES-M3,109.254

ffurst loke in what lyme +tat it be <P_111> & if it be eny-+tynge brode
. CMHORSES-M3,111.255

And +ten +tou schalt take a gobet of le+ter & make a rownde hole in +te
myddel of +te le+ter aftur quantite of +te fyke so +tat it be fast
sittynge bi-twexst +te fyke & +te hol skyn . CMHORSES-M3,111.256

& take tow+g cley . or past of smal floure CMHORSES-M3,111.257

& cramme it ri+gt wel so +tat +te hole skyn be not I-hurte with eny hot
+tyng +tat schal be y-layd +ter-to . CMHORSES-M3,111.258

When it is so ydi+gt take horhoune CMHORSES-M3,111.259

& grynde it wel CMHORSES-M3,111.260

& make +ter-of ballus of +te gretnus of perus . or of +te gretnus of
+te fyke . CMHORSES-M3,111.261

& ley him upon an hot ston or on yren til +tei be wel y-rosted .
CMHORSES-M3,111.262

& +ten take a bal al hote CMHORSES-M3,111.263

& +trast in-to +te fyke . CMHORSES-M3,111.264

& when it is cold ley an-o+ter to al hote with-oute delay . & so
euermore oon aftur an-o+ter til +te fyke bi-gynne to wexe white .
CMHORSES-M3,111.265

And if +tou haue non horhoune take water-kresus or +te myddel rynde of
+te hasel . CMHORSES-M3,111.266

& make balles . CMHORSES-M3,111.267

& rost hem CMHORSES-M3,111.268

& do in +te same manere as it is forsayde of horhoune .
CMHORSES-M3,111.269

Or ellus if +tou wolt +tou my+gt schere a-wey +te fyke euene bi +te hole
skyn & let +te euel blod blede out euerydel CMHORSES-M3,111.270

+ten schalt +tou strawe upon pouder of unsleked lyme or of chalke .
CMHORSES-M3,111.271

And take an yre as brode as +te sore is CMHORSES-M3,111.272

& let brenne it ri+gt wel til +tou hopest +tat +te fier come to +te hole
flesche . CMHORSES-M3,111.273

And if +te fyke be in eny jnnor be y-warre +tat +tou do esili +tat +te
senues ne +te Ioyntus be not ytowched with +te fyer .
CMHORSES-M3,111.274

And +ten schalt +tou take freische rothorus <P_113> scherne . or henne
dryt . or doues dryt & grynde it with sope & bynde it +ter-to & let it
leye +ter-to .ij. daies stille . CMHORSES-M3,113.275

& +ten afturwarde +tou schalt anoynte it with sum hote oynement +tat is
to say with pentemyron or ellus with hony . onus on +te day til it be
hole . CMHORSES-M3,113.276

And in +te menetyme kepe it wel from lickynge . & from wetynge of colde
water til .ix. daies be passed . CMHORSES-M3,113.277

And if it so be +tat +te fyke be gret aboue & smal bi +te bodi as a
stalke of a walnote . take +ten .v. silken +tredus . & +tre heres of
an hors taile +tat neuer rode mare . CMHORSES-M3,113.278

& twyne hem wel to-geder as an harpestrenge . CMHORSES-M3,113.279

bynde it fast bi +te bodi vndur +te fyke . CMHORSES-M3,113.280

And on +te morwe aftur if it be asclaked . draw it eft fastur .
CMHORSES-M3,113.281

& so +tou schalt do oft til +te fyke falle awey him-self .
CMHORSES-M3,113.282

And when he is falle awey . +Gif so be +tat an-o+ter wol come vp +ter
a+gen +tou schalt do +tus . CMHORSES-M3,113.283

Do past or cleye +ter-upon al aboute as ytold bi-fore
CMHORSES-M3,113.284

caste scaldynge hote hony euene +ter-upon . CMHORSES-M3,113.285

but loke +tou kepe with al +ti my+gt +tat no+gt of +te hote +tynge come
hende +te skynne . CMHORSES-M3,113.286

& eft-sonus when it is kelid . make it ri+gt drie CMHORSES-M3,113.287

& cast efte-sonus +ter-upon as +tou dedust bi-fore .
CMHORSES-M3,113.288

& if +te +tynke +tat +te rotus be depe in +te flesche . +Gif +tou
schalt hele it wel as y haue seide bi-fore . And if he haue many fykos
in his bodi +ten +tou schalt let him blede aftur +tat his elde & his
streng+te wol streche . CMHORSES-M3,113.289

Tortes be+t apostemes in +te ouer half of +te flesche . genderynge
with-inne +te skyn in +te <P_115> manere of a Cake +tat men clepu+t
tarteles . of +te whiche he take+t his name . CMHORSES-M3,115.290

& it wol come of oute-rage of blod +tat is rotun . & of humours +tat
be+t bi-twexst +te hyde & +te holde . & of hertynge of flesche or of
strokes . & of stondynge bi o+ter hors . CMHORSES-M3,115.291

+terfore in +tis cure +tus schalt +tou don . CMHORSES-M3,115.292

+Tou schalt slitte +te skyn of +te torte up & don euene in +te myddes of
+te torte . & undur-ne+te +ter +te swellynge o+ter +te bolnynge
stondu+t . CMHORSES-M3,115.293

with a flewme +tou schalt aripe al +te bagge & breke +te gaderynge +tat
is with-inne & +treste +te quyture out . CMHORSES-M3,115.294

And efte if it nede be ronge it ri+gt wel . CMHORSES-M3,115.295

Or ellus an-o+ter manere if +te like it betere . CMHORSES-M3,115.296

Amyddes +te torte slyte +te skyn euene doun to +te er+te til +te slitte
come to +te hole flesche CMHORSES-M3,115.297

& +ten clanse it wel +tat is redi rotun . CMHORSES-M3,115.298

And +ten stoppe +te holes ful of herdus of hempe or of lynne .
CMHORSES-M3,115.299

& loke +tat +tei be clene y-di+gt with-out eny schyues .
CMHORSES-M3,115.300

but wete hem furst in botter or in sayme or in +te white of an ey .
CMHORSES-M3,115.301

And +tus euery day di+gt it onus til he be hole . CMHORSES-M3,115.302

Or if +te turte at +te furste tyme be nesche . & +tou vndurstonde +tat
it be rotid . in +te stede +ter +te +tynke+t +tat it is neyschest .
+Ten +tou schalt bi good avyse in +te ne+ter half make a good sclitte
CMHORSES-M3,115.303

& in ei+ter half of +te torte quyse it with +ti fyngrus al +te while
+tat +ter wol renne out eny quyter . CMHORSES-M3,115.304

And aboue on his bak +tou schalt let him blede first in +tat on side &
aftur .7. daies on +tat o+ter side . CMHORSES-M3,115.305

And +ten aftur .xv. daies +tou schalt <P_117> efte let him blod vpon
+te same side +tat he was furst +ter late blod . CMHORSES-M3,117.306

But loke +tou do not +te last cure of letynge of blod but if +te +tynke
be good syngnes +tat it be nede . +tat is to say . +tat blod be
enchesoun . or ellus o+ter humors . Where-+tro+g +te torte schold
al-wei gendre upon +te hors . CMHORSES-M3,117.307

Corn is an euel CMHORSES-M3,117.308

& it is cleped +te corn for-as-myche as +te hyde of +te hors with +te
flesche . or ellus +te flesche bi him-self . is so harde as +tou+g it
were an horne . CMHORSES-M3,117.309

And +tat wol come +trou+g gret hurtynge & of gret burdyn . & of
swellynge . & or +tat swellynge be passed awei $efte-sonus bere+t sum
heuy burdyn +tat brese+t it wel more . CMHORSES-M3,117.310

Also it come+t for many o+ter causes of +te whiche me nede+t not telle
of now+te . CMHORSES-M3,117.311

But for to teche +gow how +ge schul kepe an hors +tat he ne take no
suche manere harme . y wold if y cow+te . CMHORSES-M3,117.312

+Tus haue j seie men kepe here hors from cornus . CMHORSES-M3,117.313

When an hors for-trauailed & beru+t ou+gt heuy . When +te burdun is
downe +ten +tei wol tak of +te sadul or +te hors be colded . & grope
ouer-al if +tei fynde eny hurtynge or swellyng . CMHORSES-M3,117.314

And if +tei se or fele eny hurtynge or swellynge . a-non +tei take+t
cold water & salt to-geder . CMHORSES-M3,117.315

& waschu+t ouer-al CMHORSES-M3,117.316

& frote+t him wel . CMHORSES-M3,117.317

Also swithe +tei set up +te sadul a+gen CMHORSES-M3,117.318

& so +tei lettu+t him stonde til he be kelid ri+gt wel .
CMHORSES-M3,117.319

& so do+t +tei .ij. or .3. CMHORSES-M3,117.320

& sette+t vp +te sadul a-bouen a+gen . CMHORSES-M3,117.321

& so wol +te swellynge aswage wel I-now+g . CMHORSES-M3,117.322

But if it be <P_119> so +tat +te corn be genderid . +ten +tou moste
schaue it aboute +te corn o+ter +te swellynge . CMHORSES-M3,119.323

& +ten schalt +tou garce it with many smale pikes meneliche depe . +tat
+te brused blod may out ren . CMHORSES-M3,119.324

$But if +te bolnynge be ou+gt olde . +ten schalt +tou first or +tou
garse him . ba+te it ri+gt wel with warme water . & +tat a longe while
. CMHORSES-M3,119.325

& +tat is for to make +tynne +te bresid blod +tat it may come out +te
bettur . CMHORSES-M3,119.326

And aftur +tou schalt make a plaster of smalache & of walwort & of askes
of elder-tre . grunde wel al to-geder . & chaufed in sayme . or in
wyn . & lay it to +te corn . CMHORSES-M3,119.327

Or make a plaster of +te holi +tystel . & of faire whete-floure . or
of rye . & .iiij. eryn . or of .v. . CMHORSES-M3,119.328

& al hote ley +ter-to CMHORSES-M3,119.329

& aftur when it is roted . & +te swellyng aswage+t . +ten schalt +tou
take a smal elsen & al hot glowyng +trest in-to +te corn al aboute .
CMHORSES-M3,119.330

And take afturward a cloute of hempe or of lynne too fyngur brod +ter
+te corn is CMHORSES-M3,119.331

& lay it vpon +te corn . CMHORSES-M3,119.332

And aftur take a drie stikke of wy+ti or of hasel CMHORSES-M3,119.333

& +twyte +ter-on longe sponus & +tynne in-to +tat on ende of +tat styke
. CMHORSES-M3,119.334

& +tat o+ter ende of +te styke schal be scharpe . CMHORSES-M3,119.335

+ter-on +tou schalt styke a gobet of fat lard . CMHORSES-M3,119.336

& +ten +tou schalt take a long yren & scharpe . & styke in-to +te
+twyten stykkes . CMHORSES-M3,119.337

& +ten hold it ouer +te fier til it haue y-chaut hete of +te fier .
CMHORSES-M3,119.338

& hold it ouer +te corn CMHORSES-M3,119.339

& let +te larde droppe ouer +te cloute so +tat +te hote sayme may renne
<P_121> in-to +te corn +trou+g +te holes +tat +te elsen made .
CMHORSES-M3,121.340

& aftur or +te clout be remeued let him swete . CMHORSES-M3,121.341

& aftur if it be nede +tou maist take sayme of lard in a sawcer &
anoynte +te corn with a fe+ter or with a splent of tre . And so
ofte-tymus til +te cor wol arise & may be take out .
CMHORSES-M3,121.342

Or take +te snayles +tat be+t in here schellis . CMHORSES-M3,121.343

& ri+gt so stampe hem to-gederes . CMHORSES-M3,121.344

& make a plaster CMHORSES-M3,121.345

& ley to +te sore . CMHORSES-M3,121.346

& ofte-tyme meue +te corn hyder & +tidur til he arise .
CMHORSES-M3,121.347

And +tou haue nede to ride upon +tis same hors or +te corn be oute .
+ten make a +tynne plaster of +te forseide snayles .
CMHORSES-M3,121.348

& set +ti sadul aboue CMHORSES-M3,121.349

& schyft hit no+gt til +te corn arise . CMHORSES-M3,121.350

And y haue seye make a plaster of hey askes ytempered with pysse y-leide
to +te corn til +tat he a-rise . CMHORSES-M3,121.351

& when +te corn is oute +ten schalt +tou euery day onus fille +te hole
ful of herdes wel y-clensid of hempe or of flexe y-hewe nameliche smale
. CMHORSES-M3,121.352

ffor herdus wol kyndeliche clensi woundes or apostemes
CMHORSES-M3,121.353

& also +tei wol not suffri ded flesche engendri in +te sore .
CMHORSES-M3,121.354

But let no wete of water come on +te hole +ter +te corn was inne .
CMHORSES-M3,121.355

Ded flesche o+ter-while engendere+t in wondes . & in apostemes if so be
+tat kynde helpe & skilful be not don +terto . or ellus if +tat sore be
not wasche & di+gt in tyme . CMHORSES-M3,121.356

And +terfore schalt +tou when +tou sixte +te flesche ouer-passe +te
brynkes of +te skyn with-jnne +te wonde . CMHORSES-M3,121.357

Or if +tou se pappes in +te brynkes of <P_123> wondes or blankus
with-ynne +te wonde . & litel quyter +ter-ynne . +tat is uerei signe
of ded flesche . CMHORSES-M3,123.358

And bi +tat +tou maist it knowe CMHORSES-M3,123.359

if +tou it touche it wol gladli blede . CMHORSES-M3,123.360

& when +tou sixt +tat . take a rasor CMHORSES-M3,123.361

& pare it as ney as +tou maist til +tou trowe +tat +tou be at +te good
flesche . +Gif so be +tat veynes & synues lettu+t not .
CMHORSES-M3,123.362

ffor wite +tou forso+te +tat it falle+t +te not to kerue ne to brenne in
stedes +ter veynes & synuus buth liggynge as in +te Ioyntes & o+ter
stedes +tat is good ynow+g bu+t to knowe . CMHORSES-M3,123.363

And aftur +tat it is coruen +tou schalt brenne it with an hote yre
CMHORSES-M3,123.364

& aftur +tou schalt take netus scherne & ley +ter-vpon .
CMHORSES-M3,123.365

Or ellus take +gelkus of eyrin & herdes . CMHORSES-M3,123.366

& wete hem +ter-ynne CMHORSES-M3,123.367

& ley +ter-to CMHORSES-M3,123.368

& remeue it not bi-fore +te +tridde day . CMHORSES-M3,123.369

And +gif +tou wilt haue out +te wicked flesche with-oute keruyng . or
brennyng +ten schalt +tou make suche a poudur . CMHORSES-M3,123.370

Take +te white of eyrin . & olde sope +te blak is +te bettere of bo+te
iliche myche . CMHORSES-M3,123.371

& stere hem bo+te to-gedur til +tei be al of o color .
CMHORSES-M3,123.372

& take as moche of unsleked lyme CMHORSES-M3,123.373

& medle it al to-geder so +tat it be sumdel +ticke CMHORSES-M3,123.374

& a-non ley it upon +te ded flesche . CMHORSES-M3,123.375

But let it not longe leye +ter-to for peyringe of +te quycke flesche .
CMHORSES-M3,123.376

And +ten aftur +tou schalt anoynte it with oile of olyue euer til it be
hole . CMHORSES-M3,123.377

Or ellus +tou maist hele it with bature y-made of smalache . & morel if
+tou maist gete it . CMHORSES-M3,123.378

& do +ter-to whit of eyryn & a parti of hony CMHORSES-M3,123.379

& tempere it with rye-floure or with whete CMHORSES-M3,123.380

& upon herdus ley it +ter-to . CMHORSES-M3,123.381

Also sum men <P_125> make+t suche a poudur for ded flesche
CMHORSES-M3,125.382

+tei take+t .iij. parties of vnsleked lyme & .ij. of poudur of
oisturschellus & oon of salt . & an-o+ter of hertus-hornes o+ter netus
CMHORSES-M3,125.383

& stampe hem al to-geders CMHORSES-M3,125.384

& tempere hem with stronge ley or with mannus vreyne .
CMHORSES-M3,125.385

& make al +tat in manere of a lof . CMHORSES-M3,125.386

& in +te her+te . or in +te ownen or in +te fier bake it til it be
ri+gt harde . CMHORSES-M3,125.387

+ten +tou schalt make poudur +ter-of CMHORSES-M3,125.388

& hote of +te pouders a day ley +ter-on . CMHORSES-M3,125.389

& if +te ded flesche be y-wasted away in on stede of +te wonde & not in
an-o+ter . +ten schalt +tou take herdes & wasche hem with spotel in
parti & ley hem vpon +te stede +tat +te +tynke is clansed .
CMHORSES-M3,125.390

& +ter +te +tynke+t it is not clene ley of +te forseide pouder +ter-to
til it be clene wastid away . CMHORSES-M3,125.391

& +tou schalt aftur take herdes & wete hem in sayme or boture . or in
oile olyue or in hony or in wyn . & euer-more ley it +ter-to til +tou
se +te good flesche euene with +te skyn . CMHORSES-M3,125.392

+ten schalt +tou with suche a pouder hele up +te wonde .
CMHORSES-M3,125.393

Take of an hors-skyn a porcioun . & of +te bonus of an hors +ty or of
+te rybbe . & of an hertus horne or of a schep & old scho-soles . or
of +te keruynge of le+ter +tat +tou schalt fynde in corueseruus schoppes
. CMHORSES-M3,125.394

And euereche of +tese for-seide +tyngus +tou schalt brenne bi hem-self &
aftur grynde euereche bi him-silf ri+gt smale CMHORSES-M3,125.395

& take of euereche iliche myche CMHORSES-M3,125.396

& do hem alle to-geder CMHORSES-M3,125.397

& medle hem wel . CMHORSES-M3,125.398

& aftur do +te pouder in-to a bladder CMHORSES-M3,125.399

& vse it when nede is . CMHORSES-M3,125.400

Sum men make+t poudur of a gras +tat hate orygan CMHORSES-M3,125.401

& medle it with bark dust . CMHORSES-M3,125.402

& ley+t +ter-to bi it-self CMHORSES-M3,125.403

& wol helpe <P_127> at nede . CMHORSES-M3,127.404

And if +tat hors schal be y-reden while his bak is sore +ten +tou most
use +te cure aforsaide +tat is to say . at euene take of +te sadel .
CMHORSES-M3,127.405

& wasche it with hot wyn or vryne . or salt water . or in watere +tat
horshoune . or walwort or smalache or origan haue+t bi sode ynne .
CMHORSES-M3,127.406

& aftur drye +te sore . CMHORSES-M3,127.407

& ley a+gen sum of +tese helynge pouderes or herdes wete in sayme . or
in sum of +te forseide +tyngus . or a plaster aforseide til it be hole
CMHORSES-M3,127.408

And +gif +te schuldur of an hors be swolle +trou+g stirtynge or fallynge
. or if +te brawn of +te sides be bolned or hurte with prykynge of +te
spore +ten schalt +tou helpe him in +tis manere . CMHORSES-M3,127.409

ffirst schalt +tou schere a-way +te here al aboute +te bolnynge
CMHORSES-M3,127.410

& +ten +tou schalt anoynte +te sore stede with sayme of lard or with
hote oile ri+gt ofte . CMHORSES-M3,127.411

And aftur schalt +tou take +te leues of wermod . & +te tendre rotes of
walwort & grynde hem ri+gt wel to-geder . CMHORSES-M3,127.412

& aftur frie hem ri+gt wel in sayme . or in boter CMHORSES-M3,127.413

& make +ten +ter-of a plaster CMHORSES-M3,127.414

& ley it hot to +te swellynge . CMHORSES-M3,127.415

And loke +tat +tou hold +te hole of +te prychynge sumdel open .
CMHORSES-M3,127.416

And if it be so +tat +tis manere of swellynge aforseide haue y-be longe
with-oute helpe +ten schalt +tou sclyte +te skyn in myddes +te bolnynge
. CMHORSES-M3,127.417

And bi-ne+te in +te hole skyn +ter +te swellynge stynte+t +tou schalt
kerue an hole & put +terynne a seyne . CMHORSES-M3,127.418

but loke +tat +tou do it wiseliche for hurtynge of veynes & of synues .
CMHORSES-M3,127.419

And if +te <P_129> brest be bolned bi-side +te necke of prykynge of +te
spore . or ellus +te side . +ten schalt +tou seyne him in +te brest
but not ouer ney +te schulder CMHORSES-M3,129.420

+tese medicynes bu+t good & prophytable . CMHORSES-M3,129.421
